# -*- mode: mandoku-view; -*-
#+TITLE: 宋景濂未刻集
#+DATE: 2015-08-25 00:15:54.249055
#+PROPERTY: ID KR4e0003
#+PROPERTY: BASEEDITION WYG    
#+PROPERTY: JUAN 提要
<pb:KR4e0003_WYG_000-1a>¶
欽定四庫全書　　　　　集部六¶
　宋景濓未刻集　　　　　别集類五(明/)¶
　　提要¶
　　　　(臣/)等謹案宋景濓未刻集二巻明宋濓撰濓¶
　　　　集重刻於嘉靖中行世已乆此本乃¶
　　　國朝順治乙未濓裔孫實穎得文徴明家所藏¶
　　　　原刻舊本以示金壇蔣超超擇其中今本所¶
　　　　未載者得三十八篇編為此集以補其遺今¶
<pb:KR4e0003_WYG_000-1b>¶
　　　　以嘉靖中韓叔陽所刻重勘其中跋何道夫¶
　　　　所著宣撫鄭公墓銘等十一篇皆今本所已¶
　　　　載超盖檢之未審其餘二十七篇則實属佚¶
　　　　文推究當日之意盖或以元代功臣諸頌及¶
　　　　誌銘諸篇大抵作於前朝至明不免有所諱¶
　　　　或以尊崇二氏不免過當嫌於躭溺異學而¶
　　　　隠之觀楊士竒東里集倪謙文僖集凡文章¶
　　　　為二氏而作者並别為巻帙附綴末簡不散¶
<pb:KR4e0003_WYG_000-2a>¶
　　　　入各體之中則正徳嘉靖以前士大夫之持¶
　　　　論可大畧覩矣然古來操觚之士如韓愈之¶
　　　　於髙閑文暢持論始終謹嚴固其正也至顔¶
　　　　真卿書多寳塔碑撰麻姑壇記於平生大節¶
　　　　要亦無虧厯代文集此類頗有固未可以一¶
　　　　端論也觀是集者知其持論之失但以文章¶
　　　　取之可矣乾隆四十五年六月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
<pb:KR4e0003_WYG_000-2b>¶
　　　　　　　　總　校　官　(臣/)　陸　費　墀¶
